# MateSfera

## Uvod i predstavljanje problema
MateSfera je edukativna aplikacija namijenjena djeci s diskalkulijom. Diskalkulija je specifična teškoća u učenju; razumijevanju brojeva i matematičkih pojmova. Cilj aplikacije je pomoći djeci da kroz igru razvijaju matematičke i kognitivne vještine, jačaju koncentraciju i samopouzdanje bez stresa i pritiska.  
U Hrvatskoj još ne postoji aplikacija specifično dizajnirana za djecu s diskalkulijom. Također, mnoge aplikacije zahtijevaju mjesečnu pretplatu za pristup cijelom sadržaju.  
Naša aplikacija će biti izrađena na hrvatskom jeziku kako bi bila pristupačna djeci, roditeljima i stručnjacima u lokalnom okruženju i bit će potpuno besplatna za korištenje.

## Korištenje aplikacije
Na početnom ekranu nalazit će se kratko objašnjenje aplikacije i kategorija te gumb „Nastavi“. Nakon početnog objašnjenja dijete dolazi na ekran s odabirom svijet gdje bira između Planeta brojeva i Galaksije misli. Planet brojeva sadrži igre koje potiču brojanje, zbrajanje, oduzimanje, uspoređivanje količina i razumijevanje odnosa među brojevima. Galaksija misli sadrži igre koje potiču pamćenje, pažnju i logičko razmišljanje kroz povezivanje oblika, pamćenje redoslijeda i prepoznavanje uzoraka.
Po završetku igre prikazuje se ekran s pohvalama i bodovima koji služi kao motivacija. Na tom ekranu korisnik može odabrati jednu od tri opcije: vratiti se u istu kategoriju i nastaviti igrati igre u odabranoj kategoriji, vratiti se na odabir kategorije ili se vratiti na početni ekran.

## Hipoteza i cilj projekta
Djeca koja redovito koriste aplikaciju „Matesfera“ pokazat će napredak u razumijevanju brojeva, osnovnim matematičkim pojmovima i kognitivnim sposobnostima poput pažnje i logičkog razmišljanja. Aplikacija će potaknuti učenje kroz igru te pridonijeti većem samopouzdanju i pozitivnom stavu prema matematici. 
